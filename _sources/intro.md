## Мотивација

Веќе со години слушаме за Вештачка Интелигенција како поле кое забрзано се развива и како го менува светот во кој што живееме. И некако тоа развивање оди сè на повисоки и повисоки нивоа, и самата промена оди до повисоки и повисоки граници. Целото поле е огромно, можности за истражување има премногу. Но како што одиме повнатре во подмножествата на самата вештачка интелигенција, прво во полето на машинско учење, понатаму и во самото длабоко учење наоѓаме теми кои што се доста актуелни во моментот, доста се работи на нив. Со сè повеќе опфатната дигитализација на општеството во кое живееме и самата примена на полињата како обработка на јазикот во било каква форма во истото такво општество, сакав да опфатам малку повеќе околу тоа.

## Вовед

> If data is the crude oil, databases and data warehouses are the drilling rigs that digs and pumps the data on the internet, then think of deep learning as the oil refinery that finally turns crude oil into all the useful and insightful final products.

Во свет кој е сè подигитален, а со тоа има и сè повеќе податоци генерирани од истото, и свет кој има сфатено дека во истите тие податоци лежи премногу моќ доколку се употребат на правилен начин, логичен нареден чекор е сè поголемиот фокус, вложување, а со тоа и напредок во полето кое истото тоа го овозможува. Добрите вести за сите вклучени во тоа поле е што, за разлика од нафтата со кое е споредено, е многу одржливо, нема да го снема во догледна иднина, а методите кои се развиваат за нивно искористување ќе стануваат уште подобри.

#### Што е Deep Learning?

Deep Learning, или длабокото учење, е подмножество на областа на машинско учење кое се занимава со алгоритми инспирирани од структурата и функционирањето на човечкиот мозок кои се наречени невронски мрежи. Разликуваме повеќе типови на модели на длабоко учење: Recurrent Neural Networks, Convolutional Neural Networks, Long Short Term Memory, Restricted Boltzmann Machine, Deep Belief Networks, и тн.

![deep-learning](/home/rkostov/is/deep-learning.png)

Листа на задачи која длабокото учење може да ги извршува во реални ситуации:

- Идентификација на лице

- Читање на рачно напишани информации

- Препознавање на говор

- Преводи

- Коли кои што се управуваат самите

- Играње компјутерски игри

#### Што е RNN?

Recurrent neural network е тип на модел на длабоко учење кој е најчесто користен за анализа на секвенцијални податоци, односно анализа на некои временски серии. Има повеќе полиња на кои што може да се користи, како: при креирање на некои јазични модели, машински преводи, креирање на музика, предвидувања на некои финансиски трендови(берза) и сл.

![Ќелија од Recurrent neural network](/home/rkostov/is/rnn-cell.png)

Пример за акции на ќелија кај RNN каде што на одреден влез, му се придружува hidden state, односно репрезентацијата од прехотните влезови и на излез се добива комбинација од двете.